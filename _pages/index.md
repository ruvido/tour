---
title: "L'Amore Chiama! Tour ::: 5pani2pesci"
permalink: "/"
layout: index
---

A volte è un istante, un’intima rivelazione. Spesso è frutto di un cammino personale fatto di scelte, di Parola di Dio e confronto. Ciò che so, è che ogni vita è vocazione, e che la tua vocazione (sia alla consacrazione che al matrimonio) è una risposta decisa e convinta alla chiamata all’Amore che hai ricevuto. E proprio in quella semplice risposta risiede il segreto della felicità. Ma come si fa? Da dove si parte? In amore non si improvvisa! 

{% include youtube.html url="https://www.youtube.com/embed/M92ctSwuV4o"%}

**L’amore chiama!** è una esperienza di due giorni per partire alla scoperta della tua vocazione, per incamminarti deciso verso la gioia piena, equipaggiandoti di tutto l’occorrente per questo avventuroso viaggio, il più importante della vita! 
 
Faremo un cammino concreto —mai astratto— imparando a riconoscere la mano amorevole di Dio nella tua vita, a gestire le relazioni d’amore e la tua affettività, a capire che le ferite e le sofferenze non sono affatto un impedimento alla gioia… anzi. Scoprirai che sono proprio la tua forza e la tua occasione per fare centro nella vita.

## A chi è rivolto.

È rivolto particolarmente ai ragazzi —single o fidanzati— senza limite di età dai 17 anni in su, alle coppie di sposi che desiderano imparare a vivere il loro rapporto veramente da Dio e a tutti i formatori dei giovani, dei fidanzati e delle coppie. Non importa a che punto della vita ti trovi, dedicati questi due giorni per fermarti e farti un regalo. Siete tutti i benvenuti! Vi aspettiamo col cuore aperto e con gioia!
 
!["L'Amore Chiama! ::: 5pani2pesci ::: Alessandra"]({{site.baseurl}}/images/ale-vola-min.jpg)

## I costi.

> “Il Signore ama chi dona con gioia!”

Questo progetto nasce dalla necessitá di metterci al servizio per ringraziare Dio e la chiesa per il bene ricevuto. Portiamo avanti da diversi anni questa esperienza in giro per l'Italia e nel mondo. Tutto questo è possibile grazie alla generosità dei partecipanti ai corsi precedenti e delle diocesi che ci hanno ospitato. L’amore chiama! è un’esperienza gratuita ma affinchè questo progetto vada avanti ti chiediamo di sostenerci con un contributo simbolico di almeno **20 euro** per sostenere le spese di organizzazione, di viaggio e di famiglia (oltre ad eventuali spese di pernottamento).
 
<!-- ## Iscrizioni. -->

<!-- Per partecipare alla prossima edizione di L’amore chiama! e conoscere tutte le date, segui il link: -->
 
<!-- http://5p2p.it/iscrizioni -->
